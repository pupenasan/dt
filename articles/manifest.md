# Поради щодо переходу до Індустрії 4.0/5.0 

Це поради для менеджменту та персоналу підприємств, які сформовані з матеріалів [Індексу зрілості Industrie 4.0](MatInd_2020.md). 

## Ресурси (активи, матеріал, персонал)

- віддавайте перевагу автоматичному а не ручному способу ідентифікації активу та автоматичному а не ручному збору даних з нього з подальшим перетворенням в цифрову форму;
- спрямуйте зусилля на отримання та постійне вдосконалення персоналом необхідних цифрових компетенцій, засобів, роз'яснення розуміння важливості цифровізації для роботи на цифровому виробництві;     

- сприяйте максимальному наближенню обчислень до джерела отримання або реалізації керуючої дії, це зменшує затримку реакції та спотворення сигналу; 
- сприяйте впровадженню та використанню структурованої цифрової комунікації між персоналом: адресовану, контекстно-залежну, швидку, з можливістю простеження, з єдиним "джерелом правди", з можливістю верифікації та цифрового підпису;
- сприяйте впровадженню задачно-орієнтованого інтерфейсу: контекстно-залежної допомоги, швидкої ідентифікації цільових засобів та персоналу у т.ч. автоідентифікації, контекстно-залежної машинно-машинної взаємодії, контекстно-залежної машинно-продуктної (машина з матеріалом) взаємодії;

## Інформаційні системи (соціо-технічна інформаційна інфраструктура)

- сприяйте впровадженню автоматизованого аналізу даних з використанням регресій, машинного навчання та моделювання для виявлення причин, прогнозування і прийняття рішень  
- сприяйте впровадженню механізмів контекстуалізованої доставки даних (інформації): потрібна інформація в потрібному місці в потрібний час в потрібному об'ємі для конкретної особи для задоволення конкретних потреб;  
- сприяйте впровадженню задачно-орієнтваного людино-машинного інтерфейсу: надання форма спілкування у найбільш зручному вигляді (віртуальна/доповнена реальність, мультимедіа ...);  
- сприяйте забезпеченню надійності та стійкості ІТ-інфраструктури;
- сприяйте забезпеченню горизонтальної та вертикальної інтеграції: постійний 2-сторонній обмін по ланцюжку доданої вартості та між рівнями керування; наявність "єдиного джерела правди" -  інформація зберігається лише в одній первинній логічній інформаційній системі, до якої мають доступ усі авторизовані користувачі;  
- сприяйте впровадженню функцій очищення та стандартизації даних для їх високої якості: ідентифікація, приведення до єдиного формату, видалення дублікатів, консолідація та покращення даних; 
- забезпечте стандартизацію інтерфейсу для обміну даними, наприклад використання OPC UA; 
- забезпечте функціонування політики щодо ІТ-безпеки; 

## Організаційна структура (правила взаємодії в середині компанії та з партнерами)

- орієнтуйтеся на організацію гнучких спільнот для швидкої адаптації під зміни: створення тимчасових команд на основі завдань; сприяння співпраці між експертами з конкретних тем, створюючи паралельні групи експертів з різних відділів для вирішення спеціалізованих тем (+ кросс навички); але для виконання рутинних завдань залишаються постійні команди, для них ступінь гнучкості обмежена;   
- враховуйте цифрові можливості (інформаційні системи та ресурси) для керування правами на прийняття рішень в комбінації централізованого (з урахуванням загальних цілей) та децентралізованого (швидкого з урахуванням місцевого контексту);
- розробляйте та постійно вдосконалюйте гармонійну систему мотиваційних цілей для заохочення працівників на ефективності процесів та постійного вдосконалення; випадкові помилки не повинні каратися, а обговорюватися (див.культура); формуйте баланс матеріальних і нематеріальних (навчання, розвиток, особиста свобода) заохочень; 
- використовуйте практики гнучкого керування виходом нового чи вдосконаленням існуючого продукту, сервісу, процесів на базі швидкого прототипування (MVP, scrum); для фізичних продуктів можна використовувати цифрові моделі;   
- зосередьтеся на перевагах вашої компанії для забезпечення конкретних цінностей для кінцевих а не тільки безпосередніх клієнтів: зосередження на ваших вузьких компетентностях; задоволення індивідуальних потреб клієнта; надання додаткових сервісів для клієнту;     
- керуйте компетенціями в середині мережі доданої вартості: систематично інтегруйте різні компетентностей різних компаній-партнерів для швидшої реакції на потреби клієнтів та ринку; враховуйте високі вимоги до точності описів, пам'ятайте про довіру та переваги в довгостроковій перспективі, про делегування прав; забезпечте уніфікацію представлень, сумісне тестування, тощо;

## Культура (менталітет співробітників)

- визнавайте цінність помилок і доносіть це до персоналу - процеси навчання та змін можуть бути започатковані лише за наявності помилок: не штрафуйте за випадкові помилки; відкрито обговорюйте помилки при їх виникненні та спонукайте до цього персонал; сприяйте систематичному документуванню помилок, їх причин та вирішень; зосереджуйтеся на розумінні причин, а не на встановленні винних;
- будьте відкритими до інновацій: тільки випробування нових технологій дасть можливість зрозуміти їх цінність;
- запроваджуйте практику навчання та прийняття рішень на основі даних: спонукайте постійному збору даних з усіх процесів компанії та їх аналізі; сприяйте довірі співробітників до даних та їх готовності до прийняття рішень на основі них, а не тільки на власній інтуїції та досвіді; 
- запровадьте практику постійного професійного розвитку та сприяйте заохоченню в навчанні: навички та знання можуть бути корисними тільки на обмежений час; майбутнє за працівниками які мають міждисциплінарне розуміння взаємопов'язаних процесів та можуть швидко набути необхідні спеціалізовані знання; сприяйте готовності персоналу до навчання та сумісному формуванню потреб в навчанні; 
- надавайте можливість зміни форми керування: надавайте повноваження ініціювати та приймати рішення і відповідальність тим працівникам, які найкраще зможуть інтерпретувати зовнішню подію на основі своїх знань;
- запровадьте демократичний стиль керування: відносьтеся до співробітників з повагою, більше не як до ресурсів, а як до частини вашої спільноти; сприяйте максимальній взаємній довірі в колективі; майте демократичний стиль; 
- сприяйте відкритому спілкуванню: співробітникам належить припинити мислити категоріями жорсткої ієрархії та відмовитися від ментальності «ми і вони»; співробітникам належить набути здатності до відкритого спілкування, максимальному поширенню своїх знань в колективі;
- сприяйте довірі персоналу до процесів та інформаційних систем: прийняття та систематичне використання інформаційних технологій і систем може бути забезпечено лише за умови залучення персоналу у процеси постійних змін; довіра персоналу до системи можлива лише при розумінні процесів прийняття рішень нею; водночас персоналу слід критично дивитися на систему та прагнути вдосконалювати її власними знаннями в інтересах постійного вдосконалення.

